# -*- mode: mandoku-view; -*-
#+TITLE: 西晉文紀
#+DATE: 2015-08-25 00:38:44.396864
#+PROPERTY: ID KR4h0123
#+PROPERTY: BASEEDITION WYG    
#+PROPERTY: JUAN 卷三
<pb:KR4h0123_WYG_003-1a>¶
欽定四庫全書¶
　西晉文紀卷三　　　　　明　梅鼎祚　編¶
西晉(三/)¶
　　惠帝(諱𠂻字正度武帝第二子泰始三年/立為皇太子嗣位十七年中毒薨)¶
　　　改元永平詔(武帝太熙元年四月崩皇太子即/位改元永熈明年正月改元永平)¶
朕夙遭不造淹恤在疚賴祖宗遺靈宰輔忠賢得以𦕈¶
身託于羣后之上昧于大道不明于訓戰戰兢兢夕惕¶
若厲乃者哀迷之際三事股肱惟社稷之重率遵翼室¶
<pb:KR4h0123_WYG_003-1b>¶
之典猶欲長奉先皇之制是以有永熈之號然日月踰¶
邁已涉新年開元易紀禮之舊章其改永熈二年為永¶
平元年(晉書/)¶
　　　秘書監詔(永平/元年)¶
秘書監綜理經籍考校古今課試署吏領有四百人直¶
專其事(王隱/晉書)¶
　　　改著作詔(元康二年於是/改𨽻秘書省)¶
著作舊屬中書而秘書既别典文籍今改中書著作郎¶
<pb:KR4h0123_WYG_003-2a>¶
為秘書著作郎(北堂/書鈔)¶
　　　皇后蠶服詔(元康/六年)¶
魏以來皇后蠶服皆以文繡非古義也今宜純服青以¶
為永制(晉書/)¶
　　　公孫淑妃進貴人詔¶
峻陽園淑妃公孫明識貞粹今進位為貴人(晉起/居注)¶
　　　輔太子詔(惠帝即位立遹為皇太子盛選徳望/以為師傅元康元年出就東宫又詔)¶
遹尚幼䝉今出上東宫雖當賴師傅羣賢之訓其遊處¶
<pb:KR4h0123_WYG_003-2b>¶
左右宜得正人使共周旋能相長益者太保衛瓘息庭¶
司空隴西王泰息畧太子太傅楊濟息毖太子太師裴¶
楷息憲太子少傅張華息禕尚書令華廙息恒並以道¶
義之門有不肅之訓其令此六人更共徃來與太子習¶
數備賓友也(王隱晉書益雖晉/書作惟長  者止)¶
　　　隴西王世子越楊邈奉朝請詔(元康二年越以/隴西王世子為)¶
　　　　(騎都尉與駙馬都尉楊邈及琅邪王/伷子繇俱侍講東宫  越改封東海)¶
隴西王世子越駙馬都尉楊邈並可奉朝請侍從左右¶
<pb:KR4h0123_WYG_003-3a>¶
與太子游處(晉起/居注)¶
　　　立愍懷子臧為皇太孫詔(臧字敬文太子第二/子初與父同幽金墉)¶
　　　　(永康元年立後為/趙王倫所廢見害)¶
咎徴數發姦回作變遹既逼廢非命而沒今立臧為皇¶
太孫(晉書/)¶
　　　汝南王亮為太宰詔(永平元/年三月)¶
大司馬汝南王亮體道沖粹通識政理宣翼之績顯於¶
本朝二南之風流于方夏將憑逺猷以康王化其以亮¶
<pb:KR4h0123_WYG_003-3b>¶
為太宰録尚書事入朝不趨劒履上殿增掾屬十人給¶
千兵百騎與太保衛瓘對掌朝政¶
　　　矯授楚王瑋詔(永平元年六月汝南王亮太保/衛瓘以瑋性貪戾使與諸王之)¶
　　　　(國瑋甚忿長史公孫宏舎人岐盛為亮瓘所/惡矯稱瑋命誣亮瓘於賈后后使惠帝為詔)¶
　　　　(收亮瓘并以瑋矯制並殺之復為瑋發/哀賈后惡亮瓘又忌瑋故以計相次誅)¶
太宰太保欲為伊霍之事王宜宣詔令淮南長沙成都¶
王屯宫諸門廢二公¶
　　　發楚王哀詔¶
<pb:KR4h0123_WYG_003-4a>¶
周公決二叔之誅漢武斷昭平之獄所不得已者廷尉¶
奏瑋已伏法情用悲痛吾當發哀¶
　　　徙東萊王蕤詔(蕤齊王攸子冏之弟積怨冏宻/表冏專權與左衛將軍王輿謀)¶
　　　　(廢冏事覺/免為庶人)¶
大司馬以經識明斷高謀逺畧猥率同盟安復社稷自¶
書契所載周召之美未足比勲故授公上宰東萊王蕤¶
潛懷忌妬苞藏禍心與王輿宻謀圖欲譖害收輿之日¶
蕤與青衣共載微服奔走經宿乃還奸凶赫然妖惑外¶
<pb:KR4h0123_WYG_003-4b>¶
内又前表冏所言深重雖管蔡失道牙慶亂宗不復過¶
也春秋之典大義滅親其徙蕤上庸¶
　　　立成都王頴為皇太弟詔(永安元年二月清初/太子遹廢死立  河)¶
　　　　(王覃為太子成都王穎/復廢覃自立為皇太弟)¶
朕以不德纂承鴻緒于兹有五載禍亂滔天姦逆仍起¶
至乃幽廢重宫宗廟圯絶成都王頴温仁惠和剋平暴¶
亂其以頴為皇太弟都督中外諸軍事丞相如故¶
　　　豫章王熾為皇太弟詔(永安元年十二月河間/王顒將張方逼帝遷長)¶
<pb:KR4h0123_WYG_003-5a>¶
　　　　(安顒廢頴表立熾/為太弟是為懐帝)¶
天禍晉邦冢嗣莫繼成都王頴自在儲貳政績虧損四¶
海失望不可承重其以王還第豫章王熾先帝愛子令¶
問日新四海注意今以為皇太弟以隆我晉邦以司空¶
越為太傅與太宰顒夾輔朕躬司徒王戎參録朝政光¶
禄大夫王衍為尚書左僕射安南將軍虓安北將軍濬¶
平北將軍騰各守本鎮高宻王簡為鎮南將軍領司𨽻¶
校尉權鎮洛陽東中郎將模為寧北將軍都督冀州鎮¶
<pb:KR4h0123_WYG_003-5b>¶
于鄴鎮南大將軍劉宏領荆州以鎮南土周馥繆𦙍各¶
還本部百官皆復職齊王冏前應還第長沙王乂輕陷¶
重刑封其子紹為樂平縣王以奉其嗣自頃戎車屢征¶
勞費人力供御之物皆減三分之二戶調田租三分減¶
一蠲除苛政愛人務本清通之後當還東京(晉書鈔北/堂書  詔)¶
(云天禍晉祚冢嗣莫繼/鸞軫弗禦禁軍莫衛)¶
　　　琅邪王睿通直詔¶
散騎常侍琅邪王睿日新匪懈宜在機近其令睿通直¶
<pb:KR4h0123_WYG_003-6a>¶
也¶
　　　董猛封武安侯詔(永平/元年)¶
中侍董猛固讓封邑其封武安侯(晉惠帝/起居注)¶
　　　張華為中書監詔(永平/元年)¶
華前任中書有思謀之勤機宻之要宜得其才以華為¶
中書監加侍中(王隠/晉書)¶
　　　張華儀同三司詔(元康/元年)¶
中書監光禄大夫張華歴世腹心情所憑頼故疇其勲¶
<pb:KR4h0123_WYG_003-6b>¶
績使儀同三司而虛沖挹損難違高尚其以為光祿大¶
夫儀同三司本職如故(晉起/居注)¶
　　　追復張華爵位詔(華為趙王倫所害倫誅詔令/羣官通議多稱其寃宜復爵)¶
　　　　(位太安二/年下詔)¶
夫愛惡相攻佞邪醜正自古而有故司空壯武公華竭¶
其忠貞思翼朝政謀謨之勲每事賴之前以華弼濟之¶
功宜同封建而華固讓至于八九深陳大制不可得爾¶
終有顛敗危辱之慮辭義懇誠足勸逺近華之至心誓¶
<pb:KR4h0123_WYG_003-7a>¶
於神明華以伐呉之勲受爵於先帝後封既非國體又¶
不宜以小功踰前大賞華之見害俱以奸逆圖亂濫被¶
枉賊其復華侍中中書監司空公廣武侯及所沒財物¶
與印綬䇿遣使弔祭之¶
　　　給周處母詔(永平/七年)¶
處母年老加以逺人朕每愍念給其醫藥酒米賜以終¶
年(並晉/書)¶
　　　王渾録尚書事詔(元康/元年)¶
<pb:KR4h0123_WYG_003-7b>¶
司徒王渾秉德中正器量宏逺歴位外内文武勲庸著¶
在方䇿宜參弼機衡以亮天工其可録尚書事(晉起居/注  秉)¶
(徳中正書鈔作秉/法從正器一作思)¶
　　　王戎開府詔(元康元年人戎字濬沖/琅邪臨沂  終司徒)¶
尚書僕射光禄大夫王戎清虛履道謀猷沖逺敭歴外¶
任宣力四方入掌機衡官才允叙將澄清風俗顯一羣¶
望宜崇其職乃可贊成王化其以光祿大夫開府儀同¶
三司(王隱晉書夫晉起居注詔云光祿大夫王/戎光禄大  裴楷開府辟召儀同三司)¶
<pb:KR4h0123_WYG_003-8a>¶
　　　王戎領吏部詔(元康/元年)¶
夫興治成務要在官人銓管之為任不可假授侍中中¶
書令光禄大夫王戎經德靜正鑒識明逺其以戎領吏¶
部(晉起/居注)¶
　　　王戎為尚書令詔(永寧元年惠帝反宫以戎為/尚書令  太平御覽作太熈)¶
　　　　(元/年)¶
夫總百揆之得失管王政之開塞者端右之職也是以¶
自漢代以來每選此官必慎其人議郎王戎可為尚書¶
<pb:KR4h0123_WYG_003-8b>¶
令(晉書/)¶
　　　楊超為騎都尉詔(永寧/初)¶
舅氏失道宗族隕墜渭陽之思孔懷感傷其以蓩亭侯¶
楊超為奉朝請騎都尉以慰蓼莪之思焉(並晉/書)¶
　　　封石苞孫詔(元康/元年)¶
故樂陵公石苞國祚莫繼其特以苞孫行為樂陵公¶
　　　封王基孫詔¶
司空王基爵祚再絶其以故安陽令振次男恢紹爵(並/晉)¶
<pb:KR4h0123_WYG_003-9a>¶
(起居/注)¶
　　　復位詔(永寧元年正月趙王倫篡位遷帝/于金墉城是年四月倫誅復位)¶
朕以不德篹承皇統逺不能光濟大業靖綏四方近不¶
能閑明刑威式遏姦宄至使逆臣孫秀敢肆凶虐窺間¶
王室遂奉趙王倫饕據天位鎮東大將軍齊王冏征北¶
大將軍成都王頴征西大將軍河間王顒竝以明德茂¶
親忠規允著首建大䇿匡救國難尚書漼共立大謀左¶
衛將軍王輿與羣公卿士協同謀畧親勒本營斬秀及¶
<pb:KR4h0123_WYG_003-9b>¶
其二子前趙王倫為秀所誤與其子等已詣金墉迎朕¶
幽宫旋軫閶闔豈在余一人獨饗其慶宗廟社稷實有¶
賴焉¶
　　　討劉輿詔(永安二年十月劉輿字慶孫中山魏/昌人張昌之亂  喬為豫州刺史東)¶
　　　　(海王越以范陽王虓領豫州喬距之輿時為/潁川太守昵於虓喬表列輿罪惡河間王顒)¶
　　　　(乃宣詔使劉宏等併力攻虓於許昌輿弟琨/率衆救虓未至虓敗後為東海王越長史)¶
得豫州刺史劉喬檄稱潁川太守劉輿迫脅驃騎將軍¶
虓距逆詔令造構凶逆擅刼郡縣合聚兵衆擅用茍晞¶
<pb:KR4h0123_WYG_003-10a>¶
為兖州斷截王命鎮南大將軍荆州刺史劉宏平南將¶
軍彭城王繹等其各勒所統徑㑹許昌與喬并力今遣¶
右將軍張方為大都督統精卒十萬建武將軍吕朗廣¶
武將軍騫貙建威將軍刁默等為軍前鋒共㑹許昌除¶
輿兄弟¶
　　　同前(前見惠帝紀此見/劉輿傳總一詔也)¶
潁川太守劉輿迫脅范陽王虓距逆詔命多樹私黨擅¶
刼郡縣合聚兵衆輿兄弟昔因趙王㛰親擅弄權勢凶¶
<pb:KR4h0123_WYG_003-10b>¶
狡無道久應誅夷以遇赦令得全首領小人不忌為惡¶
日滋輒用茍晞為兖州斷截王命鎮南大將軍宏平南¶
將軍彭城王繹征東大將軍準各勒所領徑㑹許昌與¶
喬并力今遣右將軍張方為大都督督建威將軍吕朗¶
陽平太守刁黙率步騎十萬同㑹許昌以除輿兄弟敢¶
有舉兵距違王命誅及五族能殺輿兄弟送首者封三¶
千戸縣侯賜絹五千匹¶
　　　青筒詔(張方之亂逼上出謁宗/廟上以青筒詔勅中書)¶
<pb:KR4h0123_WYG_003-11a>¶
體中不佳不堪出也(晉八王/故事)¶
　　　追復愍懐太子遹册文(賈后既誅冊復太子迎/太子䘮於許昌又為哀)¶
　　　　(册謚/愍懷)¶
皇帝使使持節兼司空衛尉伊䇿故皇太子之靈曰嗚¶
呼維爾少負岐嶷之質荷先帝殊異之寵大唘土宇奄¶
有淮陵朕奉遵遺㫖越建爾儲副以光顯我祖宗祗爾¶
德行以從保傅事親孝敬禮無違者而朕昧于凶構致¶
爾于非命之禍俾申生孝已復見於今頼宰相賢明人¶
<pb:KR4h0123_WYG_003-11b>¶
神憤怨用唘朕心討厥有罪咸伏其辜何補於荼毒寃¶
魂酷痛哉是用忉怛悼恨震動於五内今追復皇太子¶
䘮禮反𦵏京畿祠以太牢䰟而有靈尚獲爾心(䘮禮王/隱晉書)¶
(有備至/二字)¶
　　　告愍懐太子哀䇿文¶
皇帝臨軒使洗馬劉務告于皇太子之殯曰咨爾遹幼¶
稟英挺芬馨誕茂既表髫齔高明逸秀昔爾聖祖嘉爾¶
淑美顯詔仍崇名振同軌是用建爾儲副永統皇基如¶
<pb:KR4h0123_WYG_003-12a>¶
何凶戾潛構禍害如兹哀感和氣痛貫四時嗚呼哀哉¶
爾之降廢寔我不明牝亂沈烖釁結禍成爾之逝矣誰¶
百其形昔之申生含枉莫訟今爾之負抱寃于東悠悠¶
有識孰不哀慟壺關干主千秋悟已異世同規古今一¶
理皇孫唘建降祚爾子雖悴前終庶榮後始窀穸既營¶
將寧爾神華髦電逝戎車雷霆芒芒羽葢翼翼縉紳同¶
悲等痛孰不酸辛庶光來葉永世不泯(並晉/書)¶
　　　齊王冏復封册(永興初以冏有誅賈后復惠帝/之勲輕陷重刑乃封子超為縣)¶
<pb:KR4h0123_WYG_003-12b>¶
　　　　(王以繼冏祀光/熈初追册冏)¶
咨故大司馬齊王冏王昔以宗藩穆𦙍紹世緒于東國¶
作翰許京允鎮靜我王室誕率義徒同盟觸澤克成元¶
勲大濟潁東朕用應嘉茂績謂篤爾勞俾式先典以疇¶
兹顯懿廓土殊分跨兼呉楚崇禮備物寵侔蕭霍庶憑¶
翼戴之重永隆邦家之望而恭德不建取侮二方有司¶
過舉致王于戮古人有言曰用其法猶思其人况王功¶
濟朕身勲存社稷追惟既往有悼於厥心哉今復王本¶
<pb:KR4h0123_WYG_003-13a>¶
封命嗣子還紹厥緒禮秩典度一如舊制使使持節大¶
鴻臚即墓賜䇿祠以太牢䰟而有靈祗服朕命肆寧爾¶
心嘉兹寵榮(並晉/書)¶
　　　何攀封西城公䇿(攀字惠興蜀郡郫人為/翊軍校尉誅楊駿䇿封)¶
於戲在昔先王光濟厥世罔不開國列土建德表功也¶
故逆臣楊駿謀危社稷構兵飛矢集于殿庭白刃交於¶
宫闈攀受命奮討凶逆速殄忠烈果毅朕甚嘉焉今以¶
魏興之西城為攀封國錫兹𤣥社苴以白茅永為晉藩¶
<pb:KR4h0123_WYG_003-13b>¶
輔徃欽哉敬乃有土惠康黎元無或以隳爾顯烈(華陽/國志)¶
　　　贈汧督馬敦䇿書(敦輿氐賊齊萬年力戰存汧/為州司所誣死獄以梁王彤)¶
　　　　(疏理/追贈)¶
皇帝咨故督守闗中侯馬敦忠勇果毅率勵有功固守¶
孤城危逼獲濟寵秩未加不幸䘮亡朕用悼焉今追贈¶
牙門將軍印綬祠以少牢䰟而有靈嘉兹寵榮(見潘岳/馬汧督)¶
(誄醜北堂書鈔載齊王九錫文梟㓕/凶  罪人斯得是用錫君鉄鉞各一)¶
　　懷帝(名熾字豐度武帝第二十五子封豫章郡王/立為皇太弟惠帝崩嗣位五年洛京陷為劉)¶
<pb:KR4h0123_WYG_003-14a>¶
　　　(聰執歸平陽封/會稽公見弑)¶
　　　劉寔以侯就第詔(懷帝即位寔授太尉自陳年/老固辭不許左丞劉坦上言)¶
　　　　(宜臨寔所/守詔曰)¶
昔虞任五臣致垂拱之化漢相蕭何興寧一之譽故能¶
&KR0653;隆於當時垂裕於百代朕紹天明命臨御萬邦所以¶
崇顯政道者亦頼之於元臣庶尹畢力股肱以副至望¶
而君年耆告老確然難違今聽君以侯就第位居三司¶
之上秩禄準舊賜几杖不朝及宅一區國之大政將就¶
<pb:KR4h0123_WYG_003-14b>¶
諮于君副朕意焉¶
　　　詔茍晞(晞初為北軍中候行兖州刺史東海王/越為太傅輔政命晞破汲桑定鄴立諸)¶
　　　　(戰功越以司馬潘淊等謀遷晞領𤯝州刺史/已滔等又共誣陷晞晞乃移告諸州稱已功)¶
　　　　(伐陳越罪狀時懷/帝惡越專權詔晞)¶
朕以不德戎車屢興上懼宗廟之累下愍兆庶之困當¶
賴方岳為國藩翰公威振赫然梟斬藩桑走降喬朗魏¶
植之徒復以誅除豈非高識明斷朕用委成加王彌石¶
勒為社稷之憂故有詔委統六州而公謙分小節稽違¶
<pb:KR4h0123_WYG_003-15a>¶
大命非所謂與國同憂也今復遣詔便施檄六州協同¶
大舉翦除國難稱朕意焉¶
　　　又手詔(永嘉五年復詔晞討越越/出牧豫州以討晞會越薨)¶
太傅信用姦佞阻兵專權内不遵奉皇憲外不協比方¶
州遂令戎狄充斥所在犯㬥留軍何倫抄掠宫寺劫剝¶
公主殺害賢士悖亂天下不可忍聞雖惟親親宜明九¶
伐詔至之日其宣告天下率齊大舉桓文之績一以委¶
公其思盡諸宜善建宏畧道澀故練寫副手筆示意(並/晉)¶
<pb:KR4h0123_WYG_003-15b>¶
(書/)¶
　　愍帝(名鄴字彦旗武帝孫呉王晏之子繼伯父封/秦王懷帝被執為皇太子入長安即帝位四)¶
　　　(年劉曜陷長安出降封/懷安侯見弑而西晉亾)¶
　　　詔瑯琊王睿南陽王保(愍帝即位以睿為左丞/相大都督陜東保為右)¶
　　　　(丞相大都督陜西詔二王又詔瑯琊帝睿即/元帝保字景度襲父封歴位相國愍  陷自)¶
　　　　(稱晉/王)¶
夫陽九百六之菑雖在盛世猶或遘之朕以幼沖纂承¶
洪緒庶憑祖宗之靈羣公義士之力蕩滅凶㓂拯拔幽¶
<pb:KR4h0123_WYG_003-16a>¶
宫瞻望未達肝心分裂昔周邵分陜姬氏以隆平王東¶
遷晉鄭為輔今左右丞相茂德齊聖國之昵屬當恃二¶
公掃除鯨鯢奉迎梓宫克復中興令幽并兩州勒卒三¶
十萬直造平陽右丞相宜帥秦涼梁雍武旅三十萬徑¶
詣長安左丞相帥所領精兵二十萬徑造洛陽分遣前¶
鋒為幽幷後駐赴同大限克成元勲¶
　　　又詔瑯琊王睿¶
朕以沖昧纂承洪緒未能梟夷凶逆奉迎梓宫枕戈煩¶
<pb:KR4h0123_WYG_003-16b>¶
寃肝心抽裂前得魏浚表知公帥先三軍已據壽春傳¶
檄諸侯協齊威勢想今漸進已達洛陽涼州刺史張軌¶
乃心王室連旗萬里已到汧隴梁州刺史張光亦遣巴¶
漢之卒屯在駱谷秦川驍勇其㑹如林間遣使適還具¶
知平陽定問云幽幷隆盛餘胡衰破然猶恃險當須大¶
舉未知公今所到是以息兵秣馬未便進軍今為已至¶
何許當須來㫖便乗輿自出㑹除中原也公宜思宏謀¶
猷勗濟逺畧使山陵旋反四海有賴故遣殿中都督劉¶
<pb:KR4h0123_WYG_003-17a>¶
蜀蘇馬等具宣朕意公茂德昵屬宣隆東夏恢融六合¶
非公而誰但洛都陵廟不可空曠公宜鎮撫以綏山東¶
右丞相當入輔弼追蹤周邵以隆中興也(督一/作尉)¶
　　　平東將軍宋哲宣詔(元帝建武元年二月哲至/宣詔羣臣請上尊號不許)¶
　　　　(進位/晉王)¶
時遭迍否皇綱不振朕以寡德奉承洪緒不能祈天永¶
命紹隆中興至使外宼敢帥師旅逼迫京輦朕今幽塞¶
窮城憂慮萬端恐一旦崩潰卿指詣丞相具宣朕意使¶
<pb:KR4h0123_WYG_003-17b>¶
攝萬機時據舊都修復陵廟以雪大恥(竝晉/書)¶
　　　張軌進封西平公詔(惠帝時軌據有涼州因授/涼州刺史㑹懷帝遷於平)¶
　　　　(陽愍帝時為秦王軌檄兵勤王及即位詔/軌進爵梁州牧西平郡公軌固讓不受)¶
朕以寡昧纂承大統未能梟除凶逆奉迎梓宫枕戈含¶
寃肝心碎裂惟爾涼州刺史張軌乃心王室旌旗連絡¶
萬里星赴進次&KR0648;隴便當協力濟難恢復神州故遣中¶
常侍蘇馬拜爾為鎮西大將軍開府儀同三司加侍中¶
封西平郡公(十六國春/秋前涼録)¶
<pb:KR4h0123_WYG_003-18a>¶
　　　張寔授西平公䇿書(寔為軌子嗣攝父/位建興二年下詔)¶
維乃父武公著勲西夏頃胡賊狡猾侵逼近甸義兵鋭¶
卒萬里相尋方貢逺珍府無虛歳方委專征蕩清九域¶
昊天不弔凋余藩后朕用悼厥心維爾雋劭英毅宜世¶
表西海今授持節都督涼州諸軍事西中郎將涼州刺¶
史領䕶羌校尉西平公徃欽哉其闡宏先緒俾屏王室¶
(前涼録甸作畿劭作/勁今授下有使字)¶
　　　臨降下張寔詔(愍帝將降劉曜下詔寔/以天子蒙塵沖讓不拜)¶
<pb:KR4h0123_WYG_003-18b>¶
天步厄運禍降晉室京師傾陷先帝晏駕賊庭朕流漂¶
宛許爰暨舊京羣臣以宗廟無主歸之於朕遂以沖𦕈¶
之身託于王公之上自踐寶位四載于兹不能剪除巨¶
冦以救危難元元兆庶仍遭塗炭皆朕不明所致羯賊¶
劉載僭稱大號禍加先帝肆殺藩王深惟仇恥枕戈待¶
旦劉曜自去年九月率其蟻衆乘虛深㓂劫質羌胡攻¶
没北地麴允總戎在外六軍敗績侵逼京師矢流宫闕¶
胡松等雖赴國難殿而無効圍塹十重外救不至糧盡¶
<pb:KR4h0123_WYG_003-19a>¶
人窮遂為降虜仰慙乾靈俯痛宗廟君世篤忠亮勲隆¶
西夏四海具瞻朕所憑賴今進君大都督涼州牧侍中¶
司空承制行事瑯琊王宗室親賢逺在江表今朝廷播¶
越社稷倒懸朕以詔王時攝大位君其挾贊瑯琊共濟¶
艱運若不㤀主宗廟有賴明便出降故夜見公卿屬以¶
後事宻遣黄門郎史淑侍御史王沖齎詔假授臨出寄¶
命公其勉之¶
　　　索綝領太尉詔(綝懷帝時為馮翊太守長安陷/糾義破賊協立愍帝歴遷尚書)¶
<pb:KR4h0123_WYG_003-19b>¶
　　　　(右僕射/尋又詔)¶
朕昔遇厄運遭家不造播越宛楚爰失舊京幸宗廟寵¶
靈百辟宣力得從藩衛託乎羣公之上社稷之不隕實¶
公是賴宜贊百揆傅弼朕躬其授衛將軍領太尉位特¶
進軍國之事悉以委之(並晉/書)¶
　　　寒食散論(世説注秦丞相寒食散論按愍/帝封秦王為丞相疑是附此)¶
寒食散之方雖出漢代而用之者寡靡有傳焉魏尚書¶
何晏首獲神效由是大行於世服者相尋也¶
<pb:KR4h0123_WYG_003-20a>¶
　¶
　¶
　¶
　¶
　¶
　¶
　¶
　¶
<pb:KR4h0123_WYG_003-20b>¶
　¶
　¶
　¶
　¶
　¶
　¶
　¶
　西晉文紀巻三¶
