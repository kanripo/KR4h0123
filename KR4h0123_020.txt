# -*- mode: mandoku-view; -*-
#+TITLE: 西晉文紀
#+DATE: 2015-08-25 00:38:44.795325
#+PROPERTY: ID KR4h0123
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0123_WYG_020-1a>¶
欽定四庫全書¶
　西晉文紀巻二十　　　　明　梅鼎祚　編¶
西晉(二十/)¶
　孫和¶
　　薦范粲表(粲陳留人仕魏為太宰中郎景帝輔/政稱疾不出泰始中同郡孫和表薦)¶
操行髙潔久嬰疾病可使郡縣輿致京師加以聖恩賜¶
其醫藥若遂瘳除必有益於政¶
　王琨¶
<pb:KR4h0123_WYG_020-1b>¶
　　薦范喬(喬粲之子元康中詔求㢘讓冲退履道/寒素者以㕘選叙尚書郎王琨乃薦喬)¶
喬稟德真粹立操髙潔儒學精深含章内奥安貧樂道¶
棲志窮巷簞瓢詠業長而彌堅誠當今之寒素著厲俗¶
之清彦(並晉/書)¶
　馮收¶
　　薦王接書(渤海劉原為河東太守以旌才為務同/郡馮收試經為郎七十餘薦接於原原)¶
　　　(即加禮命/接不受)¶
夫驊騮不總轡則非造父之肆明月不流光則非隋矦¶
<pb:KR4h0123_WYG_020-2a>¶
之掌伏惟明府苞黄中之徳耀重離之明求賢與能小¶
無遺錯是以鄙老思獻所知竊見處士王接歧嶷雋異¶
十三而孤居喪盡禮學過目而知義觸類而長斯玉鉉¶
之妙味經世之徽猷也不患𤣥黎之不啓竊樂春英之¶
及時¶
　潘淊(字陽仲滎陽人有文學才/辨永嘉末為河南尹遇害)¶
　　遺王接書(接補都官從事永寧初舉秀才淊遺接/書接報之是嵗惠帝復祚天下秀才一)¶
　　　(皆不試接/以為恨)¶
<pb:KR4h0123_WYG_020-2b>¶
摯虞卞𤣥仁並謂足下應和鼎味可無以應秀才¶
行¶
　王接(字祖游河東猗氏人補征虜/將軍司馬轉臨汾公相國)¶
　　報友人潘淊書¶
今世道交喪將遂剥亂而識智之士鉗口韜筆禍敗日¶
深如火之燎原其可救乎非榮斯行欲極陳所見冀有¶
覺悟耳¶
　　加賞嵇紹議(蕩隂之役侍中嵇紹為亂兵所/害接時為征虜將軍司馬議朝)¶
<pb:KR4h0123_WYG_020-3a>¶
　　　(廷從/之)¶
夫謀人之軍軍敗則死之謀人之國國危則亡之古之¶
道也蕩隂之役百官奔北唯嵇紹守職以遇不道可謂¶
臣矣又可稱痛矣今山東方欲大舉宜明髙節以號令¶
天下依春秋褎三累之義加紹致命之賞則遐邇向風¶
莫敢不肅矣(並晉/書)¶
　丘衆¶
　　表¶
<pb:KR4h0123_WYG_020-3b>¶
世祖武皇帝擢臣負薪之中授臣著作佐郎典治天下¶
文義術數乃撰諸志也(石瑞/紀)¶
　　王沉(字彦伯髙平人仕郡文/學掾元康中終于里閭)¶
　　　釋時論(沉少有俊才出於寒素不能隨俗沉浮為/時豪所抑為郡文學掾不得志作釋時論)¶
東野丈人觀時以居隠耕汙腴之墟有冰氏之子者出¶
自沍寒之谷過而問塗丈人曰子奚自曰自涸陰之鄉¶
奚適曰欲適煌煌之堂丈人曰入煌煌之堂者必有赫¶
赫之光今子困於寒而欲求諸熱無得熱之方冰子瞿¶
<pb:KR4h0123_WYG_020-4a>¶
然曰胡為其然也丈人曰融融者皆趣熱之士其得爐¶
冶之門者惟挾炭之子茍非斯人不如其巳冰子曰吾¶
聞宗廟之器不要華林之木四門之賔何必冠蓋之族¶
前賢有解韋索而佩朱韍舎徒擔而乘丹轂由此言之¶
何恤而無禄惟先生告我塗之速也丈人曰嗚呼子聞¶
得之若是不知時之在彼吾將釋夫子道有安危時有¶
險易才有所應行有所適英竒奮於縱横之世賢智顯¶
於霸王之初當厄難則騁權譎以良圖值制作則展儒¶
<pb:KR4h0123_WYG_020-4b>¶
道以暢攄是則衮龍出於緼褐卿相起於匹夫故有朝¶
賤而夕貴先巻而後舒當斯時也豈計門資之髙卑論¶
勢位之輕重乎今則不然上聖下明時隆道寧羣后逸¶
豫宴安守平百辟君子奕世相生公門有公卿門有卿¶
指禿腐骨不簡蚩儜多士豐於貴族爵命不出閨庭四¶
門穆穆綺襦是盈仍叔之子皆為老成賤有常辱貴有¶
常榮肉食繼踵於華屋疏飯襲跡於耨耕談名位者以¶
諂媚附勢舉髙譽者因資而隨形至乃空囂者以泓噌¶
<pb:KR4h0123_WYG_020-5a>¶
為雅量璅慧者以淺利為鎗鎗脢胎者以無撿為𢎞曠¶
僂垢者以守意為堅貞嘲哮者以麄發為髙亮韞蠢者¶
以色厚為篤誠菴婪者以博納為通濟眂□者以難入¶
為凝清拉答者有沉重之譽嗛閃者得清勦之聲嗆啍¶
怯畏於謙讓闒茸勇敢於饕諍斯皆寒素之死病榮達¶
之嘉名凡兹流也視其用心察其所安責人必急於己¶
恒寛德無厚而自貴位未髙而自尊眼罔嚮而逺視鼻¶
&KR2606;&KR2153;而刺天忌惡君子悅媚小人敖蔑道素懾吁權門¶
<pb:KR4h0123_WYG_020-5b>¶
心以利傾智以勢惽姻黨相扇毁譽交紛當局迷於所¶
受聽採惑於所聞京邑翼翼羣士千億奔集勢門求官¶
買職童僕闚其車乘閽寺相其服飾親客陰叅於靖室¶
疏賔徙倚於門側時因接見矜厲容色心懷内荏外詐¶
剛直譚道義謂之俗生論政刑以為鄙極髙㑹曲宴惟¶
言遷除消息官無大小問是誰力今以子孤寒懷真抱¶
素志陵雲霄偶景獨步直順常道闗津難渡欲騁韓盧¶
時無狡免衆塗圯塞投足何錯於是冰子釋然乃悟曰¶
<pb:KR4h0123_WYG_020-6a>¶
富貴人之所欲貧賤人之所惡僕少長於孔顔之門久¶
處於清寒之路不謂熱勢自共遮錮敬承明誨服我初¶
素彈琴詠典以保年祚伯成延陵髙節可慕丹轂滅族¶
吕霍哀吟朝榮夕滅旦飛暮沉聃周道師巢由德林豐¶
屋蔀家易著明箴人薄位尊積罰難任三郤尸晉宋華¶
咎深投局正幅實獲我心(晉書急時隆一作時/逢必  一作以急)¶
　　魯勝(字叔時代郡人為建康令/知丗將亂去官徵舉不就)¶
　　　注墨辨敘(勝著述遭亂遺失惟/注墨辨存其叙曰)¶
<pb:KR4h0123_WYG_020-6b>¶
名者所以别同異明是非道義之門政化之準繩也孔¶
子曰必也正名名不正則事不成墨子著書作辨經以¶
立名本惠施公孫龍祖述其學以正刑名顯於世孟子¶
非墨子其辨言正辭則與墨同荀卿莊周等皆非毁名¶
家而不能易其議也必有形察莫如别色故有堅白之¶
辨名必有分明分明莫如有無故有無序之辨是有不¶
是可無不可是名兩可同而有異異而有同是之謂辨¶
同異至同無不同至異無不異是謂辯同辯異同異生¶
<pb:KR4h0123_WYG_020-7a>¶
是非是非生吉㐫取辯於一物而原極天下之汙隆名¶
之至也自鄧析至秦時名家者世有篇籍率頗難知後¶
學莫復傳習於今五百餘嵗遂亡絶墨辯有上下經經¶
各有說凡四篇與其書衆篇連第故獨存今引說就經¶
各附其章疑者闕之又采諸衆雜集為刑名二篇略解¶
指歸以俟君子其或興㣲繼絶者亦有樂乎此也¶
　　　上正天論表(論云以冬至之後立晷測影準度/日月星辰按日月裁徑百里無千)¶
　　　　(里星十里不百里遂表上求下羣公卿士/考論嘗嵗日望氣知將來多故稱疾不仕)¶
<pb:KR4h0123_WYG_020-7b>¶
若臣言合理當得改先代之失而正天地之紀如無據¶
驗甘即刑戮以彰虚妄之罪(竝晉/書)¶
　　魯褎(字元道南陽/人好學不仕)¶
　　　錢神論(元康之後綱紀大壞褎傷時貪/鄙乃隠姓名著錢神論以刺之)¶
有司空公子富貴不齒盛服而遊京邑駐駕乎市里顧¶
見綦毋先生斑白而徒行公子曰嘻子年已長矣徒行¶
空手將何之乎先生曰欲之貴人公子曰學詩乎曰學¶
矣學禮乎曰學矣學易乎曰學矣公子曰詩不云乎幣¶
<pb:KR4h0123_WYG_020-8a>¶
帛筐篚以將其厚意然後忠臣嘉賔得盡其心禮不云¶
乎男贄玉帛禽鳥女贄榛栗棗脩易不云乎隨時之義¶
大矣哉吾視子所以觀子所由豈隨世哉雖曰已學吾¶
必謂之未也先生曰吾將以清淡為筐篚以機神為幣¶
帛所謂禮云禮云玉帛云乎哉者巳公子拊髀大笑曰¶
固哉子之云也既不知古又不知今當今之急何用清¶
談時易世變古今異俗富者榮貴貧者賤辱而子尚質¶
而子守實無異於遺劍刻船膠柱調瑟貧不離於身名¶
<pb:KR4h0123_WYG_020-8b>¶
譽不出乎家室固其宜也昔神農氏沒黄帝堯舜教民¶
農桑以幣帛為本上智先覺變通之乃掘銅山俯視仰¶
觀鑄而為錢故使内方象地外圓象天錢之為體有乾¶
有坤内則其方外則其圓其積如山其流如川動静有¶
時行藏有節市井便易不患耗折難折象夀不匱象道¶
故能長久為世神寶親愛如兄字曰孔方失之則貧弱¶
得之則富强無翼而飛無足而走解嚴毅之顔開難發¶
之口錢多者處前錢少者居後處前者為君長在後者¶
<pb:KR4h0123_WYG_020-9a>¶
為臣僕君長者豐衍而有餘臣僕者窮竭而不足詩云¶
哿矣富人哀哉煢獨豈是之謂乎錢之為言泉也百姓¶
日用其源不匱無逺不往無深不至京邑衣冠疲勞講¶
肄厭聞清談對之睡寐見我家兄莫不驚視錢之所祐¶
吉無不利何必讀書然後富貴昔吕公欣悅於空版漢¶
祖克之於贏二文君解衣裳而被錦繡相如乘髙蓋而¶
解犢鼻官尊名顯皆錢所致空版至虚而况有實贏二¶
雖少以致親宻由是論之可謂神物無位而尊無勢而¶
<pb:KR4h0123_WYG_020-9b>¶
熱排朱門入紫闥錢之所在危可使安死可使活錢之¶
所去貴可使賤生可使殺是故忿諍辯訟非錢不勝孤¶
弱幽滯非錢不㧞怨仇嫌恨非錢不解令問笑談非錢¶
不發路中紛紛行人悠悠載馳載驅唯錢是求朱衣素¶
帶當塗之士愛我家兄皆無已已執我之手抱我終始¶
不計優劣不論年紀賔客輻凑門常如市諺曰錢無耳¶
可闇使豈虚也哉又曰有錢可使鬼而況於人乎子夏¶
云死生有命富貴在天吾以死生無命富貴在錢何以¶
<pb:KR4h0123_WYG_020-10a>¶
明之錢能轉禍為福因敗為成危者得安死者得生性¶
命長短相禄貴賤皆在乎錢天何與焉天有所短錢有¶
所長四時行焉百物生焉錢不如天達窮開塞振貧濟¶
乏天不如錢若臧武仲之智卞莊子之勇冉求之藝文¶
之以成人矣今之成人者何必然唯孔方而已夫錢窮¶
者能使通達富者能使温暖貧者能使勇悍故曰君無¶
財則士不來君無賞則士不往諺曰官無中人不如歸¶
田雖有中人而無家兄何異無足而欲行無翼而欲翔¶
<pb:KR4h0123_WYG_020-10b>¶
使才如顔子容如子張空手掉臂何所希望不如蚤歸¶
廣修農商舟車上下役使孔方凡百君子同塵和灮上¶
交下接名譽益彰(晉書云錢之為體有乾坤之象諺云/錢無耳可使鬼凡今之人惟錢而已)¶
(欲翔一作欲行今按魯褎之論晉書及藝文御覽文選/補遺竝載未全  摠為一太平御覽取路中行人至豈)¶
(虚也哉作成公綏錢神論己己作能巳抱我/作說分御覽乂載綦母氏錢神論略附後)¶
　　　　綦母氏錢神論略¶
黄銅中方叩頭對曰僕自西方庚辛分土諸國處處皆¶
有長沙越巂僕之所守黄金為父白銀為母鉛為長男¶
<pb:KR4h0123_WYG_020-11a>¶
錫為少婦伊我初生周末時也景王君世大鑄兹也貪¶
人見我如病得醫饑饗大牢未之喻也¶
　　應亨(南中郎長史初學記亨讓著作表自司隸校/尉奉至亨五葉隋經籍志晉應亨集二巻唐)¶
　　　(經籍志晉應亨集二巻/尺牘列魏附應璩後非)¶
　　　與州將牋¶
誨命欲求佳别駕自頃諸府大開搜延路廣海罔遺蚌¶
山無逸璞歸數日卧思得一人陳國有袁琇字惠瑛者¶
才識可以經於治亂棲跱可以勸厲後進亨所服聞而¶
<pb:KR4h0123_WYG_020-11b>¶
未嘗接顔交言也又宗令文蚤有名輩相與通家門素¶
所具抑亦其次(袁琇懐帝時為吴興/太守盜殺見郭璞傳)¶
　　　又(書鈔載/此未全)¶
夫公正治化之本德教之基公則無私正則無邪無邪¶
無私而患政教不行未之有也昔叔向論叔魚之罪石¶
碏討石厚之亂祁奚稱解狐之賢臧紇思孟孫之愛春¶
秋嘉之敦崇世教經乎百王厝乎盛衰其義不傾公正¶
之德𢎞矣重矣明君之所以總天下賢臣之所以奉君¶
<pb:KR4h0123_WYG_020-12a>¶
上士庶之所以繫仰德化之所以美盛公正也可不勉¶
哉(竝太平/御覽)¶
　　　讓著作表¶
自司隸校尉奉至臣五世著作不絶鄉族以為美談崔¶
駰三世相繼其後無聞若乃談遷接武彪固踵蹟向歆¶
著美亦各一世之良也(應亨/集)¶
　　　應翊像讚序(御覽作漢/應亨誤)¶
王莽居攝以病告歸後赤眉賊攻其所居城糧盡以私¶
<pb:KR4h0123_WYG_020-12b>¶
榖數十萬斛賑城中于時粟斛錢數萬民莫不稱其仁¶
　　虞溥(字允源髙平昌邑/人終鄱陽内史)¶
　　　移告屬縣(溥除鄱陽内史大修庠序廣招學徒/移告屬縣至者七百餘人乃作誥以)¶
　　　　(訓/之)¶
學所以定情理性而積衆善者也情定於内而行成於¶
外積善於心而名顯於教故中人之性隨教而移善積¶
則習與性成唐虞之時皆比屋而可封及其廢也而云¶
可誅豈非化以成俗教移人心者哉自漢氏失御天下¶
<pb:KR4h0123_WYG_020-13a>¶
分崩江表寇隔久替王教庠序之訓廢而莫脩今四海¶
一統萬里同軌熙熙兆庶咸休息乎太和之中宜崇尚¶
道素廣開學業以讚恊時雍光揚盛化¶
　　　文學誥¶
文學諸生皆冠帶之流年盛志美始涉學庭講脩典訓¶
此大成之業立德之基也夫聖人之道淡而寡味故始¶
學者不好也及至期月所觀彌博所習彌多日聞所不¶
聞日見所不見然後心開意朗敬業樂羣忽然不覺大¶
<pb:KR4h0123_WYG_020-13b>¶
化之陶巳至道之入神也故學之染人甚於丹青丹青¶
吾見其久而渝矣未見久學而渝者也夫工人之染先¶
脩其質後事其色質脩色積而染工畢矣學亦有質孝¶
悌忠信是也君子内正其心外脩其行行有餘力則以¶
學文文質彬彬然後為德夫學者不患才不及而患志¶
不立故曰希驥之馬亦驥之乘希顔之徒亦顔之倫也¶
又曰㓶而舎之朽木不知㓶而不舎金石可虧斯非其¶
效乎今諸生口誦聖人之典體嫻庠序之訓比及三年¶
<pb:KR4h0123_WYG_020-14a>¶
可以小成而令名宣流雅譽日新朋友欽而樂之朝士¶
敬而歎之於是州府交命擇官而仕不亦美乎若乃含¶
章舒藻揮翰流離稱述世務探賾究竒使揚班韜筆仲¶
舒結舌亦惟才所居固無常人也然積一勺以成江河¶
累㣲塵以崇峻極匪志匪勤理無由濟也諸生若絶人¶
間之務心專親學累一以貫之積漸以進之則亦或遲¶
或速或先或後耳何滯而不通何逺而不至耶(晉書/)¶
　　耿滕¶
<pb:KR4h0123_WYG_020-14b>¶
　　　宻上流民表(永康元年徵益州刺史趙廞為大/長秋遷成都内史中山耿滕為益)¶
　　　　(州初廞陰懐異計厚䘏流/民恃為刼盜滕數宻表)¶
流民剛戇而蜀人懦弱客主不能相饒宜移還其本土¶
不者與東三郡隘地觀其情態漸不可長將移秦雍之¶
禍於梁益矣(又言倉庫虚竭無以應鋒鏑之急/必益聖朝西顧之慮  華陽國志)¶
　　羅尚(字敬之一名仲襄/陽人終西戎校尉)¶
　　　貽衙博書(尚為益州刺史李特及弟流驤等起/蜀殺刺史趙廞又攻尚於成都詔以)¶
　　　　(博為督䕶討特方遣叅軍䝉紹誘/特降尚貽博書博不從為特所破)¶
<pb:KR4h0123_WYG_020-15a>¶
昔年得李流牋降心款款由時威帖得還為冦聞委誠¶
於下吏而流驤七八千人來冦日至姦㐫之態詭譎不¶
測不可不重以持之也(華陽/國志)¶
　　　　蜀人詣東海王言羅尚(尚貪而不斷付任失/所遂至大敗蜀人不)¶
　　　　　(堪其徴求數萬人連名/詣太傅東海王言之)¶
尚之所愛非邪則佞尚之所憎非忠則直富擬魯衛家¶
成市&KR0437;貪如虎狼無復已極(襄陽耆舊記愛晉書蜀人/言曰尚之所  非邪則佞)¶
(尚之所憎非忠則正富擬魯衛家成/市里貪如豺狼無復極已當是謡類)¶
<pb:KR4h0123_WYG_020-15b>¶
　　李猛¶
　　　詒鐵官令毛詵中郎李叡書(猛朱提大姓為太/中大夫有材幹弟)¶
　　　　(為功曹分當察舉而建寧太守杜俊朱提太/守雍約受都尉雷逢賂舉逢子不禮猛奪詵)¶
　　　　(等部曲太安元年秋詵叡遂逐俊以叛猛貽/之書亦逐約應之校尉李毅討斬詵首叡走)¶
　　　　(依遑耶丘蔡夷帥于陵/承猛牋降毅誘殺之)¶
昔魯侯不道季氏出之天之愛民君師所治知足下追¶
踵古人見賢思齊足下箕帚枉慙吾郡¶
　　　降李毅牋¶
<pb:KR4h0123_WYG_020-16a>¶
生長夷方不達禮教徒與李雄和光合勢雖不能營師¶
五丈略地渭濵冀北斷褎斜東據永安退考靈符晉德¶
長久誠非狂夫所能干輒表革面歸辠有司¶
　　孫辯(江陽人永/昌郡從事)¶
　　　請復寧州奏(初衞瓘疏罷寧州南夷不相鎮慰/太安元年辯奏詔復置焉進李毅)¶
　　　　(為寧州/刺史)¶
南中形勝七郡斗絶晉弱夷彊加其土人屈塞應復寧¶
州以相鎮慰¶
<pb:KR4h0123_WYG_020-16b>¶
　　李毅(字允剛廣漢郪人厯/南夷校尉寧州刺史)¶
　　　陳謝疏(李叡之奔遑耶也夷師于陵承詣毅請/恕叡毅殺之南夷遂叛圍寧州毅病篤)¶
　　　　(不能戰上疏/陳謝㑹毅薨)¶
臣不能式遏寇虐疾與事遇使虜遊魂兵穀既單器械¶
窮盡而求救無望坐待殄斃若必不垂矜憂乞請大使¶
及臣尚存加臣重罪若臣已死陳屍為戮(竝華陽/國志)¶
　　毛孟¶
　　　陳求寧州刺史(惠帝末西南夷叛寧州刺史李/毅卒城中百餘人奉毅女固守)¶
<pb:KR4h0123_WYG_020-17a>¶
　　　　(經年永嘉四年治中毛孟詣京師求刺/史不見省孟固陳以王遜為寧州刺史)¶
君亡親喪幽閉窮城萬里訴哀不垂愍救既慙包胥無¶
哭秦之感又愧梁妻無崩城之驗存不若亡乞賜臣死¶
(晉/書)¶
　　索靖(字幼安燉煌人厯始平内史累遷/游撃將軍與河間王顒戰被傷卒)¶
　　　草書狀(靖為尚書郎與尚書令衞瓘俱/以善草書知名時謂一臺二妙)¶
聖皇御世隨時之宜倉頡既生書契是為科斗鳥篆類¶
物象形叡哲變通意巧兹生損之隸草以崇簡易百官¶
<pb:KR4h0123_WYG_020-17b>¶
畢脩事業並麗葢草書之為狀也婉若銀鉤漂若驚鸞¶
舒翼未發若舉復安蟲蛇虬蟉或往或還類阿那以羸¶
形歘奮釁而桓桓及其逸遊盻響乍正乍邪騏驥㬥怒¶
逼其轡海水窊隆揚其波芝草蒲陶還相繼棠棣融融¶
載其華𤣥熊對踞于山嶽飛燕相追而差池舉而察之¶
又似乎和風吹林偃草扇樹枝條順氣轉相比附窈嬈¶
亷苫隨體散布紛擾擾以猗靡中持疑而猶豫𤣥螭狡¶
獸嬉其間騰猿飛鼺相奔趣凌魚奮尾蛟龍反據投空¶
<pb:KR4h0123_WYG_020-18a>¶
自竄張設牙距或若登髙望其類或若既往而中顧或¶
若俶儻而不羣或若自檢於常度於是多才之英篤藝¶
之彦役心精㣲躭此文憲守道兼權觸類生變離析八¶
體靡形不判去繁存㣲大象未亂上理開元下周謹案¶
騁辭放手雨行冰散髙音翰厲溢越流漫忽斑斑而成¶
章信竒玅之煥爛體磥落而壯麗姿光潤以璀燦命杜¶
度運其指使伯英迴其腕著絶勢於紈素垂百世之殊¶
觀(晉書滋王一作生兹御/覽作  繼作結踞作距)¶
<pb:KR4h0123_WYG_020-18b>¶
　　　月儀帖(靖與尚書令衞瓘俱以草書名武帝/愛之瓘筆勝靖然有楷法逺不及靖)¶
正月具書君白大族布氣景風㣲發順變綏寧無恙幸¶
甚隔限遐塗莫因良話引領託懷情過採葛企佇難將¶
故及表問信李藨俱蒙告音君白(原本多/一藨字)¶
君白四表清通俊乂濯景山無由皓之隠朝有二八之¶
寄斯誠明珠燿光之髙㑹鸞皇翻翥之良秋也吾子懷¶
英偉之才而遇清升之祀想已天飛奮翼紫闥使親者¶
有邇賴也君白¶
<pb:KR4h0123_WYG_020-19a>¶
二月具書君白夾鍾應氣融風扇物遥願髙宇使時讚¶
宜山川悠逺限以成隔自我不見俛仰數年看塗馳思¶
言存所親裁及告懷悵焉不具君白¶
君白王路熙和皇化洋溢博採英偶以恢時佐輦無叩¶
角之怨門有縉紳之盛斯乃潛龍逢九五之運寶玊值¶
卞氏之明巳委蓬室之陋以妥金紫之榮使親賴有拂¶
冠之慶也君白¶
三月具書君白姑洗育物罄無不宜延想吾子隨運是¶
<pb:KR4h0123_WYG_020-19b>¶
康機度推疏不面踰紀分逼哀塗烏咽良展馳心投情¶
庶能感應具書脩問罔然不具君白¶
君白洪化遐布率土咸寧秉卞莊之勇者(闕/)武而精道¶
抱管鮑之才者彈冠而待顒怪以髙邁之姿而懷迷時¶
之志逮明明之來緬不識之響機運稍移人生若寄願¶
速就濯耀于雲漢也君白¶
七月具書君白夷則布氣暑運西流遥想足下動静順¶
宜川塗悠逺乖我談宴心存明視精爽馳想登髙長佇¶
<pb:KR4h0123_WYG_020-20a>¶
洟以隕之不勝勞覲裁及書問君白¶
君白與子少舊契濶在昔情類好合如彼琴瑟所圗離¶
别厯載十餘年往者天地之悠長人生之險絶悼言多¶
感悵然傷懷唯足下寶德育素以熙萬福敘此故舊君¶
白¶
八月具書君白南吕應化中秋告涼敬想令問福履多¶
宜山川緬邈信理希寡談面既濶音問又疎傾首延懷¶
無日不勞想篤分好不孤其懃亦見信憶舊裁因數字¶
<pb:KR4h0123_WYG_020-20b>¶
行人彭彭俱數相聞君白¶
君白世清道治聖化光蒞詢于博採唯賢是務足下以¶
神龍之變應景風之求足陟天閣而德聞四海允被具¶
瞻副此羣望竊從草澤慷慨增願君白¶
九月具書君白無射改卦廣莫布氣氣度涼和宜時順¶
節路乖人隔邈若天踰翹首延思逺莫致之君子篤好¶
想齊往分不勝佇企饑渴之懷故書表問不能暢情君¶
白¶
<pb:KR4h0123_WYG_020-21a>¶
君白昔忝同門涖(闕/)君子子以逸羣之才當筞三千之¶
首登堂入室所道之奥雖明響殊品每亦希顔憂以乖¶
隔孤陋遐外曠道離友益以牆面無因之積以書所敬¶
君白¶
十月具書君白應鍾導運嚴霜稍隆時變物移感候增¶
懷馳心繫想言存所親山川路限不能翻飛登彼崇丘¶
逍遥長望延佇莫及思積情疲不勝鬱陶眷然之感裁¶
復白書不悉君白(原本心下/有放字)¶
<pb:KR4h0123_WYG_020-21b>¶
君白往春執手刻會來秋迎期待面慊然遲想正以逸¶
驥之迹騁于雲漢之路龍驤天府忘此友信飛沉壹殊¶
何縁言嬿厚為時節寳愛光儀君白¶
十一月具書君白黄鍾吐氣凝寒雰降浥塞重喪和¶
氣養神休宜幸甚嵗月飛馳逝不我待濶自别澗始忽¶
然踰載望塗延思精誠所感無物不應果(闕/)來況德音¶
彌滿躭翫良翰悟怽愛慰增慨不勝抱眷裁因白答言¶
不具盡君白¶
<pb:KR4h0123_WYG_020-22a>¶
君白昔誓秋歸而奄經年載匪我愆期時違書信(闕/)¶
之隆況㫖沓宻螢以逸諭明以馳䳱親愛分齊(闕/)　寧¶
足下復逺(闕/)發禮耶停卒不具君白¶
十二月具書君白大呂(闕/)度末寒慄烈明德宜時慶想¶
無恙分隔踰年良㑹乖違感詠蕭艾言存宿好翹翹延¶
領不勝思積裁及白書不能具悉君白¶
君白不圗一别便成永隔瞻彼修路從此乖限情經運¶
&KR0459;思興感物發言存信洟以流墜足下(闕/)嚴度同此懷¶
<pb:KR4h0123_WYG_020-22b>¶
信更知問君白(董逌廣川書跋云晉人評書以索靖比/王逸少而歐陽詢至卧碑下近世惟淳)¶
(化官帖中有靖書其後購書四方得月儀十一章今入/續帖中然於前書亦異李嗣真曰靖有月儀三章觀其)¶
(趣尚大為遒竦今月儀不止三章或謂/昔人離析然書無㫁裂殆唐人臨寫者)¶
　　劉𢎞(字和季沛國相人征北將軍靖少子仕寧朔將/軍封宣城公厯荆州刺史拜侍中開府進號車)¶
　　　(騎將/軍)¶
　　　上誅張奕表(太安中𢎞為荆州刺史討張昌昌/圍宛敗前將軍趙驤軍𢎞退屯梁)¶
　　　　(先是范陽王虓遣長水校尉張奕領荆州𢎞/至奕舉兵距𢎞𢎞斬奕上表惠帝詔答之)¶
臣以凡才謬荷國恩作司方州奉辭伐罪不能奮揚雷¶
<pb:KR4h0123_WYG_020-23a>¶
霆折衝萬里軍退於宛分受顯戮猥蒙含宥被遣之職¶
即進達所鎮而范陽王虓先遣前長水校尉張奕領荆¶
州臣至不受節度擅舉兵距臣今張昌姦黨初平昌未¶
梟擒益梁流人蕭條猥集無賴之徒易相扇動飈風駭¶
蕩則滄海横波茍患失之無所不至比須表上慮失事¶
機輒遣軍討奕即梟其首奕雖貪亂欲為荼毒由臣劣¶
弱不勝其任令奕肆心以勞資斧敢引覆餗之刑甘受¶
專輒之罪¶
<pb:KR4h0123_WYG_020-23b>¶
　　　　惠帝詔報¶
將軍文武兼資前委方夏宛城不守咎由趙驤將軍所¶
遣諸軍剋滅羣寇張奕貪禍距違詔命將軍致討傳首¶
闕庭雖有不請之嫌古人有專之之義其恢宏奥略鎮¶
綏南海以副推轂之望焉¶
　　　請補選荆部守宰表(時荆部守宰多闕𢎞請補/選帝從之𢎞乃敘功銓德)¶
　　　　(甚為論/者所稱)¶
被中詔勅臣隨資品選補諸缺吏夫慶賞刑威非臣所¶
<pb:KR4h0123_WYG_020-24a>¶
專且知人則哲聖帝所難非臣闇蔽所能斟酌然萬事¶
有機毫釐宜慎謹奉詔書差所應用葢崇化莫若貴德¶
則所以濟屯故太上立德其次立功也頃者多難淳朴¶
彌凋臣輒以徵士伍朝補零陵太守庶以懲波蕩之弊¶
養退讓之操臣以不武前退於宛長史陶侃叅軍蒯恒¶
牙門皮初戮力致討蕩滅姧㐫侃恒各以始終軍事初¶
為都戰帥忠勇冠軍漢沔清肅實初等之勲也司馬法¶
賞不踰時欲人知為善之速福也若不超報無以勸詢¶
<pb:KR4h0123_WYG_020-24b>¶
功之士慰熊羆之志臣以初補襄陽太守侃為府行司¶
馬使典論功事恒為山都令詔惟令臣以散補空缺然¶
沶鄉令虞潭忠誠烈正首唱義舉舉善以教不能者勸¶
臣輒特轉潭補醴陵令南郡亷吏仇勃母老疾困賊至¶
守衛不移以致拷掠幾至隕命尚書令史郭貞張昌以¶
為尚書郎欲訪以朝議遁逃不出昌質其妻子避之彌¶
逺勃孝篤著於臨危貞忠厲於強㬥雖各四品皆可¶
以訓奬臣子長益風教臣輒以勃為歸鄉令貞為信陵¶
<pb:KR4h0123_WYG_020-25a>¶
令皆功行相㕘循名拔實列行狀公文具上¶
　　　上惠帝論劉喬表(喬字仲彦南陽人惠帝西幸/長安喬時為豫州刺史迎駕)¶
　　　　(東海王越承制轉喬冀州刺史以范陽王虓/領豫州喬以虓非天子命發兵距之𢎞與喬)¶
　　　　(牋越將討喬又與越書又表言宜詔越等各/保分局河間王顒方距闗東倚喬為助不納)¶
　　　　(其言及越迎駕還洛陽復表喬為太傅軍/諮祭酒  本傳表在與越書後以類從前)¶
范陽王虓欲代豫州刺史喬喬舉兵逐虓司空東海王¶
越以喬不從命討之臣以為喬忝受殊恩顯居州司自¶
欲立功於時以狥國難無他罪闕而范陽代之代之為¶
<pb:KR4h0123_WYG_020-25b>¶
非然喬亦不得以虓之非專威輒討誠應顯戮以懲不¶
恪然自頃兵戈喪亂猜禍鋒生恐疑隙構於羣王災難¶
延於宗子權柄隆於朝廷逆順效於成敗今夕為忠明¶
旦為逆偏其反而互為戎首載籍以來骨肉之禍未有¶
如今者也臣竊悲之痛心疾首今邊陲無備豫之儲中¶
華有杼軸之困而股肱之臣不惟國體職競尋常自相¶
楚剝為害轉深積毁銷骨萬一四夷乘虚為變此亦猛¶
獸交鬭自效於卞莊者矣臣以為宜速發明詔詔越等¶
<pb:KR4h0123_WYG_020-26a>¶
令兩釋猜嫌各保分局自今以後其有不被詔書擅興¶
兵馬者天下共伐之詩云誰能執熱逝不以濯若誠濯¶
之必無灼爛之患永有泰山之固矣¶
　　　與劉喬牋¶
適承范陽欲代明使君明使君受命本朝列居方伯當¶
官而行同奬王室横見遷代誠為不允然古人有言牽¶
牛以蹊人之田信有罪矣而奪之牛罰亦重矣明使君¶
不忍亮直狷介之忿甘為戎首竊以為過何者至人之¶
<pb:KR4h0123_WYG_020-26b>¶
道用行舎藏跨下之辱猶宜俯就況於換代之嫌纖介¶
之釁哉范陽國屬使君庶姓周之宗盟疎不間親曲直¶
既均責有所在廉藺區區戰國之將猶能升降以利社¶
稷況命世之士哉今天下紛紜主上播越正是忠臣義¶
士同心戮力之時𢎞實闇劣過䝉國恩願與使君共戴¶
盟主鴈行下風埽除㐫寇救蒼生之倒懸反北辰於太¶
極此功未立不宜乖離備䝉顧遇情隆於常披露丹誠¶
不敢不盡春秋之時諸侯相伐復為和親者多矣願明¶
<pb:KR4h0123_WYG_020-27a>¶
使君迴既往之恨追不二之蹤解連環之結脩如初之¶
好范陽亦將悔前之失思崇後信矣¶
　　　又與東海王越書¶
適聞以吾州將擅舉兵逐范陽當討之誠明同異懲禍¶
亂之宜然吾竊謂不可何者今北辰遷居元首移幸羣¶
后抗義以謀王室吾州將荷國重恩列位方伯亦伐鼔¶
即戎戮力致命之秋也而范陽代之吾州將不從由代¶
之不允但矯枉過正更以為罪耳昔齊桓赦射鈎之讐¶
<pb:KR4h0123_WYG_020-27b>¶
而相管仲晉文忘斬袪之怨而親勃鞮方之于今當何¶
有哉且君子躬自厚而薄責於人今姧臣弄權朝廷困¶
逼此四海之所危懼宜釋私嫌共存公義含垢匿瑕忍¶
所難忍以大逆為先奉迎為急不可思小怨忘大德也¶
茍崇忠恕共明分局連旗推鋒各致臣節吾州將必輸¶
寫肝膽以報所䝉實不足計一朝之謬發赫然之怒使¶
韓盧東郭相困而為豺狼之擒也吾雖庶姓負乗過分¶
實願足下率齊内外以康王室竊恥同濟自為蠧害貪¶
<pb:KR4h0123_WYG_020-28a>¶
獻所懷惟足下圗之(竝晉/書)¶
　　　荆州下教(朝以夏侯陟為襄陽太守𢎞之壻也/𢎞表陟姻親舊制不得相監皮初之)¶
　　　　(勲宜見酬報詔聽之悅𢎞每有興廢手書守/相丁寧款宻人皆感  咸曰得劉公一紙書)¶
　　　　(賢于十/部從事)¶
夫統天下者宜與天下同心化一國者宜與一國為任¶
若必姻親然後可用則荆州十郡安得十女壻然後為¶
政哉¶
　　　又教(舊制峴方二山澤/中不聽百姓捕魚)¶
<pb:KR4h0123_WYG_020-28b>¶
禮名山大澤不封與共其利今公私并兼百姓無復厝¶
手地當何謂邪速改此法又酒室中云齊中酒聽事酒¶
猥酒同用麴米而優劣三品投醪當與三軍同其薄厚¶
自今不得分别(竝晉/書)¶
　　　又教¶
太康以來天下無虞遂共尚無為談莊老少有說事外¶
記論公務内但共談笑今節同舟而載安可不人人致¶
力耶(太平/御覽)¶
<pb:KR4h0123_WYG_020-29a>¶
　　　又教¶
録事巫衞忠清厲節衣食不充賜單複衣各一具恒令¶
厨食給其家穀三百斛諸吏宜見賢思齊¶
　　　又教(𢎞乃讁罰主者遂給/韋袍複帽轉以相付)¶
吾昨鼔四中起聞西城上兵欬聲甚深即呼省之年過¶
六十羸病無襦而督將差以持時持時備不虞耳此既¶
無所防捍又老病羸凍不加隠恤必致死亡督將豈可¶
乃爾耶(竝太平/御覽)¶
<pb:KR4h0123_WYG_020-29b>¶
　　　又教¶
將士寒窮者皆本部為之人給一韋袍¶
　　　又教¶
錄事㕘軍務舉善彈非令史亦各隨職事脩習也(竝北/堂書)¶
(鈔/)¶
　　胡濟(尚書/郎)¶
　　　薦伍朝表(朝字世明武陵漢夀人太守劉𢎞薦/為零陵太守主者以非選例濟奏可)¶
　　　　(朝不/就)¶
<pb:KR4h0123_WYG_020-30a>¶
臣以為當今資喪亂之餘運承百王之遺弊進趨者乘¶
國故以僥倖守道者懷藴匱以終身故令敦襃之化虧¶
退讓之風薄按朝游心物外不屑時務守静衡門志道¶
日新年過耳順而所尚無虧誠江南之良才丘園之逸¶
老也不加飾進何以勸善且白衣為郡前漢有舊賁于¶
家食近代所崇事可行也宜聽光顯以奬風尚(虞般/佑髙)¶
(士傳無良才晉書作/竒才  賁于三句)¶
　　　改葬前母服議¶
<pb:KR4h0123_WYG_020-30b>¶
今禮無其章不復特為之法故取繼母服准事目下得¶
申孝養之情推此所奉前繼一也以為前母改𦵏宜從¶
衆子之制(杜氏/通典)¶
　　茍晞(字道將河内山陽人厯青州刺史/大都督封東平郡公為石勒所殺)¶
　　　移諸征鎮州郡(時領青州刺史受懷帝詔/委統青徐六州大舉討賊)¶
天步艱險禍難殷流劉元海造逆於汾陰石世龍階亂¶
於三魏薦食畿甸覆喪鄴都結壘近郊仍震兖豫害三¶
刺史殺二都督郡守官長堙没數十百姓流離肝腦塗¶
<pb:KR4h0123_WYG_020-31a>¶
地晞以虚薄負荷國重是以弭節海隅援枹曹衛猥¶
被中詔委以闗東督統諸軍欽承詔命剋今月二日當¶
西經濟黎陽即日得滎陽太守丁嶷白事李惲陳午等¶
救懷諸軍與羯大戰皆見破散懷城已陷河内太守裴¶
整為賊所執宿衛闕乏天子䝉難宗廟之危甚於累卵¶
承問之日憂歎累息晞以為先王選建明德庸以服章¶
所以藩固王室無俾城壞是以舟檝不固齊桓責楚襄¶
王逼狄晉文致討夫翼奬皇家宣力本朝雖陷湯火大¶
<pb:KR4h0123_WYG_020-31b>¶
義所甘加諸方牧俱受榮寵義同畢力以報國恩晞雖¶
不武首啟戎行秣馬裹糧以俟方鎮凡我同盟宜同赴¶
救顯立名節在此行矣¶
　　　上討東海王越表(懐帝永嘉四年宻/詔晞討越晞表)¶
殿中校尉李初至奉被手詔肝心若裂東海王越得以¶
宗臣遂執朝政委任邪佞寵樹姧黨至使前長史潘滔¶
從事中郎畢邈主簿郭象等操弄天權刑賞由已尚書¶
何綏中書令繆播太僕繆𦙍黄門侍郎應紹皆是聖詔¶
<pb:KR4h0123_WYG_020-32a>¶
親所抽拔而滔等妄構陷以重戮帶甲臨宫誅討后弟¶
翦除宿衞私樹國人崇奬魏植招誘逋亡覆喪州郡王¶
塗圯隔方貢垂絶宗廟闕蒸嘗之饗聖上有約食之匱¶
鎮東將軍周馥豫州刺史馮嵩前北中郎將裴憲並以¶
天朝空曠權臣專制事難之興慮在旦夕各率士馬奉¶
迎皇輿思隆王室以盡臣禮而滔邈等刼越出闗矯立¶
行臺逼徙公卿擅為詔令縱兵冦抄茹食居人交尸塞¶
路暴骨盈野遂令方鎮失職城邑蕭條淮豫之萌陷離¶
<pb:KR4h0123_WYG_020-32b>¶
塗炭臣雖憤懣守局東嵎自奉明詔三軍奮厲巻甲長¶
驅次于倉垣即日承司空博陵公浚書稱殿中中郎劉¶
權齎詔勅浚與臣共剋大舉輒遣前鋒征虜將軍王讚¶
徑至項城使越稽首歸政斬送滔等伏願陛下寛宥宗¶
臣聽越還國其餘逼迫宜䝉曠蕩輒寫詔宣示征鎮顯¶
明義舉遣揚烈將軍閻𢎞步騎五千鎮衞宗廟¶
　　　復上懷帝表(懷帝復詔晞討越晞復上/表越下檄討晞㑹越薨)¶
奉被手詔委臣征討喻以桓文紙練兼備伏讀跪歎五¶
<pb:KR4h0123_WYG_020-33a>¶
情惶怛自頃宰臣專制委杖佞邪内擅朝威外殘兆庶¶
矯詔專征遂圖不軌縱兵冦掠陵踐宫寺前司隸校尉¶
劉暾御史中丞温畿右將軍杜育並見攻刼廣平武安¶
公主先帝遺體咸被逼辱逆節虐亂莫此之甚輒祗奉¶
前詔部分諸軍遣王讚率陳午等將兵詣項龔行天罰¶
(並晉/書)¶
　　周馥(字祖宣浚從父弟厯/鎮束將軍封永寧伯)¶
　　　上懷帝請遷都書(馥都督揚州建䇿迎天子遷/都夀春永嘉四年與長史吴)¶
<pb:KR4h0123_WYG_020-33b>¶
　　　　(思司馬殷識上書為淮南/太守裴碩所襲敗奔死)¶
不圗厄運遂至於此戎狄交侵畿甸危逼臣輒與祖納¶
裴憲華譚孫惠等三十人伏思大計僉以殷人有屢遷¶
之事周王有岐山之徙方今王都罄乏不可久居河朔¶
蕭條崤函險澀宛都屢敗江漢多虞於今平夷東南為¶
愈淮揚之地北阻塗山南抗靈嶽名山四帶有重險之¶
固是以楚人東遷遂宅夀春徐邳東海亦足戍禦且運¶
漕四通無患空乏雖聖上神聰元輔賢明居儉守約用¶
<pb:KR4h0123_WYG_020-34a>¶
保宗廟未若相土遷宅以享永祚臣謹選精卒三萬奉¶
迎皇駕輒檄前北中郎將裴憲行使持節監豫州諸軍¶
事東中郎將風馳即路荆湘江揚各先運四年米租十¶
五萬斛布絹各十四萬匹以供大駕令王浚茍晞共平¶
河朔臣等戮力以啟南路遷都弭寇其計並得皇輿來¶
巡臣宜轉據江州以恢王略知無不為古人所務敢竭¶
忠誠庶報萬分朝遂夕隕猶生之願(晉書/)¶
　　閭丘沖(字賓卿髙平人厯太傅長/史光禄勲遭亂為賊所害)¶
<pb:KR4h0123_WYG_020-34b>¶
　　　懷帝服楊悼后議(后母養懷帝遇難帝尚幼及/即位后當祖載羣公議帝應)¶
　　　　(追服或以庶母慈母小功五月或/以慈母服如母服齋衰沖議從之)¶
楊后母養聖上葢以曲情今以恩禮追崇不配世祖廟¶
王者無慈養之服謂宜祖載之日可三朝素服發哀而¶
已(晉書/)¶
　　劉陶¶
　　　告廬江郡(杜夷字行齊廬江&KR0542;人以儒學稱被/徵不就遁于夀陽及歸舊居道遇兵)¶
　　　　(寇刺史劉陶告郡營䘏/後渡江為國子祭酒)¶
<pb:KR4h0123_WYG_020-35a>¶
昔魏文侯軾干木之閭齊相曹㕘尊崇葢公皆所以優¶
賢表德敦勵末俗徵士杜君德懋行絜髙尚其志頃流¶
離道路聞其頓躓刺史忝任不能崇飾有道而使髙操¶
之士有此艱屯今遣吏宣慰郡可遣一吏縣五吏恒營¶
䘏之常以市租供給家人糧廩勿令闕乏(晉書/)¶
　　賈彪¶
　　　鵬賦序¶
余覽張茂先鷦鷯賦以其質㣲處䙝而偏於受害愚以¶
<pb:KR4h0123_WYG_020-35b>¶
為未若大鵬棲形遐逺自育之全也此固禍福之機聊¶
賦之云(藝文/類聚)¶
　　吕㑹¶
　　　任僑産子奏(愍帝建興四年新蔡縣吏任僑妻/産二女腹與心相合自胷以上臍)¶
　　　　(以下各分此葢天下未一之妖/也時内史吕㑹上言人皆哂之)¶
按瑞應圖異根同體謂之連理異苗同穎謂之嘉禾草¶
木之異猶以為瑞今二人同心易稱二人同心其利斷¶
金嘉徵顯見生於陜東之國斯葢四海同心之瑞也不¶
<pb:KR4h0123_WYG_020-36a>¶
勝喜踊謹畫圗以上(宋書/)¶
　　楊泓¶
　　　拂舞序¶
自到江南見白符舞或言白鳬鳩舞云有此來數十年¶
察其詞㫖乃是吴人患孫皓虐政思屬晉也(晉書/)¶
　　寡婦淑(原失/姓)¶
　　　答兄弟書(二寡婦者淑也昺也淑喪夫守/寡兄弟將嫁之誓而不許為書)¶
葢聞君子導人以德矯俗以禮是以列士有不移之志¶
<pb:KR4h0123_WYG_020-36b>¶
貞女無迴二之行淑雖婦人竊慕殺身成義死而後已¶
夙遘禍罰喪其所天男弱未冠女幼未笄是以僶俛求¶
生將欲長育二子上奉祖宗之嗣下繼祖禰之禮然後¶
覲于黄泉永無慙色仁兄德弟既不能厲髙節於弱志¶
發明明於闇昧許我他人逼我干上乃命官人訟之簡¶
書夫智者不可惑以事仁者不可脅以死晏嬰不以白¶
刃臨頸改正直之辭梁寡不以毁形之痛忘執節之義¶
髙山景行豈不思齊計兄弟備託學門不能匡我以道¶
<pb:KR4h0123_WYG_020-37a>¶
博我以文雖曰既學吾謂之未也(杜預/女記)¶
　　杜有道妻嚴氏(字憲京兆人十八/而嫠誓不改節)¶
　　　與從姪預書(預為秦州刺史被誣徵還嚴氏與/預書戒之預後果為儀同三司)¶
諺云忍辱至三公卿今可謂辱矣能忍之公是卿坐¶
　　衞瓘女(赤牘作衞夫人鑠王云按張懐瓘書斷廷/尉展女弟恒之從妹恒瓘子鑠係瓘從女)¶
　　　(本傳止稱瓘女與國臣書不言衞夫/人恐楊誤耳  衛夫人自有書見後)¶
　　　與國臣書(瓘進太保歸第賈后忌其方直又遂/謗瓘與汝南王亮欲為伊霍事啟帝)¶
　　　　(手詔楚王瑋免瓘等官收瓘與子若孫九人/同被害及瑋伏誅瓘女與國臣書於是前太)¶
<pb:KR4h0123_WYG_020-37b>¶
　　　　(保主簿劉繇等上言乃追封蘭陵/郡公諡曰成而族誅害瓘一門者)¶
先公名諡未顯無異凡人每怪一國蔑然無言春秋之¶
失其咎安在悲憤感慨故以示意¶
　　無名氏¶
　　　有司奏改泰始厯(泰始元/年奏可)¶
王者祖氣而奉其事終晉於五行之次應尚金金生於¶
巳事於酉終於丑宜祖以酉日臘以丑日改景初厯為¶
泰始厯(宋書/)¶
<pb:KR4h0123_WYG_020-38a>¶
　　　有司郊配奏(泰始二年二月郊宣皇帝十一月/有司奏是後圓丘方澤不别立)¶
古者郊丘不異宜并圓方二丘更修壇兆二至合祀¶
　　　羣公正朔服色奏(泰始二年/九月奏可)¶
唐堯舜禹不以易胙改制至於湯武各推行數宣尼答¶
為邦之問則曰行夏之時輅冕之制通為百代之言葢¶
期於從政濟治不繫於行運也今大晉繼三皇之蹤踵¶
舜禹之迹應天從民受禪有魏宜一用前代正朔服色¶
皆如有虞遵唐故事於義為𢎞(宋書/)¶
<pb:KR4h0123_WYG_020-38b>¶
　　　有司廟物奏(泰始/四年)¶
先帝廟存舊物麻繩為細拂以明儉約(晉要/事)¶
　　　有司南宫王冠奏(泰始六年南宫王承年十五/依舊應冠有司奏議從之)¶
禮十五成童國君十五而生子以明可冠之義又漢魏¶
遣使冠諸王非古典¶
　　　有司議王公入朝奏(泰始中/奏詔可)¶
諸侯之國其王公以下入朝者四方各為二番三嵗而¶
周周則更始臨時有故則明年來朝明年朝後更滿三¶
<pb:KR4h0123_WYG_020-39a>¶
歲乃朝不得依恒數朝禮皆執璧如舊朝之制不朝之¶
嵗各遣卿奏聘¶
　　　有司婚禮奏(太康八年整一/作尚書朱  議)¶
按魏氏故事王娶妃公主嫁之禮天子諸侯以皮馬為¶
庭實天子加以榖珪諸侯加以大璋可依周禮改璧用¶
璋其羊鴈酒米𤣥纁之禮並如故(杜氏/通典)¶
　　　有司矦國耕籍奏(武帝末/奏不行)¶
古諸侯耕籍百畆躬執耒以奉社稷宗廟以勸率農功¶
<pb:KR4h0123_WYG_020-39b>¶
今諸侯臨國宜依之(晉書/禮志)¶
　　　廷尉為男感女重生奏(武帝世河間有男女相/悅許配男從軍父母以)¶
　　　　(女別適女憂死男還悲痛遂發塚開/棺即活因負還其夫爭之廷尉奏)¶
精誠之至感於天地故死而更生在常禮之外非禮之¶
所處刑之所裁斷以還開塚者(王琰㝠祥記/引捜神記)¶
　　　人上天變書(太康十年崇賢殿諸處火/時有上書楊珧由是求退)¶
漢王氏五侯兄弟迭任今楊氏三公竝在大位故天變¶
屢見竊為陛下憂之¶
<pb:KR4h0123_WYG_020-40a>¶
　　　汲冢周書序(晉書太康二年汲郡人不準盜發/魏襄王墓或言安釐王冢得竹書)¶
　　　　(凡七十五篇武帝詔荀朂撰次以為中經列/在祕書著作郎束晳得觀竹書隨疑分㭊皆)¶
　　　　(有義證然無所為周書也按漢藝文志有逸/周書七十一篇以此校之止缺四篇宋李燾)¶
　　　　(云此漢世已入中祕其後稍隠至發冢復出/耳非始出于汲冢也鼎按此序有似史漢末)¶
　　　　(篇序傳葢後人所為/今以由晉出姑附晉)¶
昔在文王商紂並立困于虐政將𢎞道以弼無道作度¶
訓殷人作教民不知極將明道極以移其俗作命訓紂¶
作淫亂民散無性冒常文王意和化服之作常訓上失¶
<pb:KR4h0123_WYG_020-40b>¶
其道民散無紀西伯修仁明恥示教作文酌上失其道¶
民失其業(缺/)　㐫年作糴匡文王立西距昆夷北備獫¶
狁謀武以昭威懷作武稱武以禁暴文以綏德大聖允¶
兼作允文武有七德文王作大武大明武小明武三篇¶
穆王遭大荒謀救患分菑(缺/)大匡(此有/脫簡)¶
　¶
　作九開文王唯庶邦之多難論典以匡謬作劉法文¶
王卿士諗發教禁戒作文開維美公命于文王修身觀¶
<pb:KR4h0123_WYG_020-41a>¶
天以謀商難用保開文王訓乎武王以繁害之戒作八¶
繁文王在酆命周公謀商難作酆保文啟謀乎後嗣以脩¶
身敬戒作大開小開二篇文王有疾告武王以民之多¶
變作文儆文王告武王以序德之行作文傅文王既沒¶
武王嗣位告周公禁五戒作柔武武王忌商周公勤天¶
下於大小開武二篇武王評周公維道以為寶作寶典¶
商謀啟平周周人將興師以承之作酆謀武王將起師¶
伐商寤有商儆作寤儆周將伐商順天革命申喻武義¶
<pb:KR4h0123_WYG_020-41b>¶
以訓乎民作武順武穆二篇武王將行大事乎商郊乃¶
明德(缺/)衆作和寤武寤二篇武王率六州之兵車三百¶
五十乘以滅殷作剋殷武王作剋商建三監以救其民¶
為之訓範(此有/脫簡)¶
　　　　　　　　　武王既釋箕子囚俾民辟寧¶
之以王作箕子武王秉天下論徳施(缺/)而(缺/)位以官作¶
考德武王命商王之諸侯綏定厥邦申義告之作商誓¶
武王平商維定保天室䂓擬伊洛作度邑武王有疾(此/有)¶
<pb:KR4h0123_WYG_020-42a>¶
(脫/簡)　　　　　　　　　命周公輔小子告以正要¶
作五權武王既殁成王元年周公忌商之孽訓敬人作¶
成開周公既誅三監乃述武王之志建都伊洛作作洛¶
周公㑹羣臣于閱門以輔主之格言作皇門周公陳武¶
王之言以贊巳言戒乎成王作大戒周公正三統之義¶
作周月辯二十四氣之應以明天時作時訓周公制十¶
二月賦政之法作月令周公肇制文王之諡義以垂于¶
後作諡法周公將致政成王朝諸侯於明堂作明堂成¶
<pb:KR4h0123_WYG_020-42b>¶
王既即政因嘗麥以語羣臣而求助作嘗麥周公為大¶
師告成王以五徵則作本典成王訪周公以民事周公¶
陳六徵以觀察之作官人周室既寧八方㑹同各以其¶
職來獻欲垂法厥後作王㑹周公云歿王制將衰穆王¶
因祭祖不豫詢其守位作祭公穆王思保位惟難恐貽¶
世羞欲自警悟作史記王化雖弛天命方永四夷八蠻¶
攸尊王政作職方芮伯稽古作訓納王于善暨執政小¶
臣咸省厥躬作芮良夫晉侯尚力侵我王略叔向聞儲¶
<pb:KR4h0123_WYG_020-43a>¶
幼而果賢(缺/)復王位作太子晉玉者德以飾躬用為所¶
佩夏多罪湯將放之徵前事以戒後王也作殷祝民非¶
后罔乂后非民罔與為邦慎政在㣲作周祝武以靖亂¶
非直不剋作武紀積習生常不可不慎作銓法車服制¶
度明不茍踰作器服周道於乎大備¶
　　　晉千金渠石人東脅下文(洛陽記千金堨舊偃/穀水魏時更修開渠)¶
　　　　(五所謂之五龍渠堨東立一石人勒堨腹上/晉初大水暴注又廣功焉石人東勒下文云)¶
泰始七年六月二十三日大水并瀑出常流上三丈蕩¶
<pb:KR4h0123_WYG_020-43b>¶
壞二堨五龍泄水南注瀉下加嵗久潄齧每澇即壞厯¶
載消棄大功今故為今遏更於西開泄名曰伐龍渠地¶
形正平誠得為泄至理千金不與水勢激爭無縁當壞由¶
其卑下水得輸上潄齧故也今增髙千金於舊一丈四¶
尺五龍自然必厯世無患若五龍嵗久復壤可轉於西¶
更開二堨二渠合用二十三萬五千六百九十八功以¶
其年十月二十三日起作功重人少到八年四月二十¶
日畢¶
<pb:KR4h0123_WYG_020-44a>¶
　　　石人西脅下文(後魏太和中修復千金/堨按石人西脅下有文)¶
若溝渠久疏深引水者當於河南城北石磧西更開渠¶
北出使首孤立故溝東下因故易就磧堅便¶
　　　魏建城鄉侯劉靖碑¶
魏使持節都督河北道諸軍事征北將軍建城鄉侯沛¶
國劉靖字文恭登梁山以觀源流相&KR0008;以度形勢嘉武¶
安之通渠美秦民之殷富乃使帳下督丁鴻軍士千人¶
以嘉平二年立遏於水道髙梁河造戾陵遏開車箱渠¶
<pb:KR4h0123_WYG_020-44b>¶
其遏表云髙梁河水者出自并州黄河之别源時長岸¶
峻固直截中流積石籠以為主遏髙一丈東西長三十¶
丈南北廣七十餘歩依北岸立水門門廣四丈立水十¶
丈山川暴戾則乘遏東下平流守常則自門地入灌田¶
嵗二千頃凡所封地百餘萬畆至景元三年辛酉詔書¶
以民食轉廣陸發不贍遣謁者樊晨更制水門限田千¶
頃刻地四千三百一十六頃出給郡縣改定田五千九¶
百三十頃水流乘車箱渠自薊西北逕昌平東盡漁陽¶
<pb:KR4h0123_WYG_020-45a>¶
潞縣凡所潤含四五百里所灌田萬有餘頃髙下孔濟¶
原隰底平疏之斯溉決之斯散導渠口以為濤門灑滮¶
池以為甘澤施加於當時敷被于後世晉元康四年君¶
少子驍騎將軍平鄉侯𢎞受命使持節監幽州諸軍事¶
領護烏丸校尉寧朔將軍遏立積三十六載至五年夏¶
六月洪水暴出毁損四分之三乘北岸七十餘丈上渠¶
車箱所在漫溢追惟前立遏之勲親臨山川指授䂓略¶
命司馬闗内侯逢惲内外將士二千人起長岸立石渠¶
<pb:KR4h0123_WYG_020-45b>¶
修立遏治水門門廣四丈立水五丈興復載利通塞之¶
宜准遵舊制凡用功四萬有餘焉諸部王侯不召而自¶
至繦負而受事者葢數千人詩載經始勿亟易稱民忘¶
其勞斯之謂乎於是二府文武之士感秦國思鄭業之¶
績魏人置豹祀之義乃遐慕仁政追述成功元康五年¶
十月十一日刋石立表以紀勲烈并記遏制度永為後¶
式焉¶
　　　九山廟碑¶
<pb:KR4h0123_WYG_020-46a>¶
九顯靈君者太華之元子陽九列名號曰九山府君也¶
南據嵩嶽北帶洛澨晉元康二年九月太嵗庚午帝遣¶
殿中中郎將闗内侯樊廣緱氏令王與傅演奉宣詔命¶
興六廟殿焉¶
　　　百蟲將軍顯靈碑¶
將軍姓伊氏諱益字隤敳帝髙陽之第二子伯益者也¶
晉元康五年七月七日順人吴義等建立堂廟氷康元¶
年二月二十日刻石立頌(永康今刻水經作永/平誤永平在元康前)¶
<pb:KR4h0123_WYG_020-46b>¶
　　　晉太公碑(金石録云/)¶
太公望者此縣人大晉受命四海一統太康二年縣之¶
西偏有盜發冢而得竹䇿之書書藏之年當秦坑儒之¶
前八十六嵗(武帝時汲人不準得竹簡小篆/古書在秦坑前安有小篆乎)¶
　　　晉䕶羌校尉彭祈碑(金石録/)¶
君諱祈字子𤣥隴西襄武人也其先出自顓頊有陸絳¶
之裔子大彭實主夏盟則其後也又云厯郡右職州别¶
駕從事于時庸蜀未殄侵擾王路洮西之戰因敗運竒¶
<pb:KR4h0123_WYG_020-47a>¶
元帥獲安剋厭彊虜列上功狀除舍人還參本軍事除¶
涼州護軍河右未清戎冦鼎沸諶謀神略簡在帝心遷¶
西郡太守至官未久復臨酒泉逺夷望風襁負歸命白¶
山丁令率服賔貢敦煌令狐豐距違王度淵泉之陣兵¶
不血刃母老弟亡辭職去官聖上仁慈聽君所求轉略¶
陽太守近家禄養遂罹大艱侍喪還家服紀終始有詔¶
以軍州始分河右未清豺狼肆虐授君節葢除護羌校¶
尉統攝涼州上前後軍功應封七侯勞謙退讓陰德不¶
<pb:KR4h0123_WYG_020-47b>¶
伐年未知命以太康十年三月癸酉薨天子愍悼遣使¶
者監䕶喪事䇿曰君秉心公亮所莅有方不幸殞歿朕¶
甚痛惜故孝亷參䕶羌軍事酒泉馬朔改吏部郎中綦¶
母畨主簿郭曉良吏夏侯俊等追思洪烈感想吁嗟乃¶
刋石勒銘焉¶
　　　伊闕右石壁銘¶
永康五年河南府尹循大禹之軌部督郵辛曜新城令¶
王琨部監作掾董猗李褒斬岸開石平通伊闕(並水/經注)¶
<pb:KR4h0123_WYG_020-48a>¶
　　　荀邈碑(邈除太原榆次令為政以德武帝下詔/襃美泰始三年卒吏人為之樹碑其序)¶
　　　　(曰/)¶
仰之如日月敬之如神明愛之如父母樂之如時雨(荀/氏)¶
(家/傳)¶
　　　張蒼梧碑(張憑/之祖)¶
君諱鎮字義逺吴國吴人忠恕竟明簡正貞粹太安中¶
除蒼梧大守討王含有功封興道縣侯¶
　　　陸邁碑¶
<pb:KR4h0123_WYG_020-48b>¶
邁字功髙吴郡人器識清敏風檢澄峻累遷振威太守¶
尚書吏部郎(竝世/說注)¶
　　　終南山大石文(陳總遷殿中侍御史詔遣詣終/南山請雨總先除小石祠惟存)¶
　　　　(大石一所而/祈之上文曰)¶
峩峩大石佐岳通理含滋吐潤惠我四海(王隠/晉書)¶
　　蘇韶(鬼/)¶
　　　授從弟節書(韶字孝先安平人仕至中牟令卒/伯父承為南中郎軍司第九子節)¶
　　　　(在車上晝日韶自外入乘馬著黑介幘黄綀/衣白襪幽履憑節車轅曰吾欲改葬將為書)¶
<pb:KR4h0123_WYG_020-49a>¶
　　　　(節授筆不肯曰死者書與生者異為節作其/字像胡書也即喚節為書  鼎案傅咸理李)¶
　　　　(含表有常山太守/蘇韶此云中牟令)¶
古昔魏武侯浮於西河而下中流顧謂吴起曰美哉河¶
山之固此魏國之寶也吾性愛好京洛每往來出入瞻¶
眎邙山樂哉乎萬世之基也北背孟津洋洋之河南望¶
天邑濟濟之盛此志雖未言銘之於心矣不圗奄忽所¶
懷未果前去十月便速改𦵏在軍司墓次買數畆地便¶
自足矣(王隠/晉書)¶
<pb:KR4h0123_WYG_020-49b>¶
　¶
　¶
　¶
　¶
　¶
　¶
　¶
　西晉文紀卷二十¶
