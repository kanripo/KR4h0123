# -*- mode: mandoku-view; -*-
#+TITLE: 西晉文紀
#+DATE: 2015-08-25 00:38:44.327535
#+PROPERTY: ID KR4h0123
#+PROPERTY: BASEEDITION WYG    
#+PROPERTY: JUAN 提要
<pb:KR4h0123_WYG_000-1a>¶
欽定四庫全書　　　　　集部八¶
　西晉文紀　　　　　　　總集類¶
　　提要¶
　　　　(臣/)等謹案西晉文紀二十卷明梅鼎祚編西¶
　　　　晉相傳四葉為日無多何晏王弼之徒以莊¶
　　　　老清言轉相倡導浸滛不返遂至於南渡偏¶
　　　　安然觀鼎祚所編一代之文則討論典故崇¶
　　　　勵風俗者猶居其半盖東漢以來老師宿儒¶
<pb:KR4h0123_WYG_000-1b>¶
　　　　之遺訓越三國而猶有存焉非鼎祚裒而輯¶
　　　　之不知建武以還猶能立國為禮教未殄之¶
　　　　故也其中多採詩賦之序以足篇帙特較他¶
　　　　代為繁殊嫌割裂又司馬懿以及師昭雖晉¶
　　　　書本紀三祖並登而揆以史法終乖限斷鼎¶
　　　　祚既通編八代之文自宜附之魏末使名號¶
　　　　不舛時代靡差乃因仍晉書之失存其帝號¶
　　　　以冠篇是亦失於糾正者矣乾隆四十二年¶
<pb:KR4h0123_WYG_000-2a>¶
　　　　九月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　　總　校　官(臣/)陸　費　墀¶
